<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Bana Dair </title>
    <link rel="stylesheet" href="../style.css"> <!-- Ana stil dosyasına bağlan -->
</head>
<body>
    <header>
        <h1>Bana Dair</h1>
        <p><em>21 Nisan 2025</em></p>
        <nav>
            <a href="../index.html">← Ana Sayfaya Dön</a>
        </nav>
    </header>

    <main>
        <article>

          <pre> 
            Neredesiniz, siz saygıdeğer yalancılar
            Ve nerededir sizin onca zaman sarfettiğiniz yalanlar?
            Haşin dalgaların uçsuz denizleri kadar
            Sarsıcı, gürültülü, yıpratıcı.

            Müsaade etmeyin sessizliğe.
            Kaldıramıyorum artık bu suskun toprağı,
            Ve altında çürümeyi sessizce.

            Alın, götürün beni.
            Adresi olmayan evim olsun o sular.
            Sürükleyin içimdeki sonu gelmez tutkuyu,
            Hevesimi,
            Kırılmış aynalardan yansıyan bir yabancı beni.

            Ne varsa bana ait, alın.
            Yıkayın sularınızda, arındırın beni.
            Kurtulayım ne varsa benden içeri.

            Ve ben unutayım ne varsa bana dair:
            Adımı, adımlarımı; yüzümü, yüzleştiklerimi.

            Kanayım sizin sonu gelmez, kutsanmış yalanlarınıza.
            Dolanayım dipsiz kuytulardaki sokaklarınıza,
            Adım adım silinerek.
        </pre>
    </article>
</main>

</body>
</html>